# -*- mode: mandoku-view; -*-
#+TITLE: 鐔津集
#+DATE: 2015-08-24 23:51:05.310525
#+PROPERTY: ID KR4d0031
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0031_WYG_022-1a>¶
欽定四庫全書¶
　鐔津集巻二十二¶
　　序詩讃題¶
　　　序¶
昔賢首菩薩於華嚴㑹中以偈荅文殊大士讃菩薩能¶
示同世間云雅思淵才文中王歌舞談説衆所欣信乎¶
文之能顯道濟物也豈獨今之然乎自往古他方佛世¶
無不然耳始余年少時走四方叢林尋訪師友務道專¶
<pb:KR4d0031_WYG_022-1b>¶
學有效古髙世僧萬里求師之志於稠人中沈沈自䇿¶
其氣志若上將軍負所欲建立邦家之意前邁敵國而¶
且戰且行不遑食息也聞所謂東山明教禪師之髙文¶
卓行道邁識逺凡獲見其所著文畫莫不録叙而秘蔵¶
之及於錢唐靈隠山得嘉禾陳令舉所撰師之行業記¶
石刻末云師自定祖圖而下謂之治平集又有嘉祐集¶
緫六十萬餘言而其甥沙門法澄克奉藏之以信後世¶
繼聞其廣本除已入藏正宗記輔教編外餘皆在姑蘓¶
<pb:KR4d0031_WYG_022-2a>¶
吳山諸僧室藏之余固累遣人至彼山諸僧居歴訪之¶
而寂然無知其所在者往往所委不得其人失於護藏¶
而為好事者竊移他所也大觀初余居儀真長蘆之慈¶
杭室於廣衆中得湖南僧景純上人者入予室一日投¶
一大集於席間曰此老嵩之全集也秘之久矣聞師切¶
慕其遺文願以獻師余獲之且驚且喜念兹或天所相¶
而授我耶若獲至珍重寳自皇極中庸而下緫五十餘¶
論及書啓叙記辯述銘賛武林山志與諸雜著䓁約一¶
<pb:KR4d0031_WYG_022-2b>¶
十六萬餘言皆舊所聞名而未及見者雖文理少有差¶
悞皆比較選練詮次幾始成集庶可觀焉更冀善本較¶
詳莫由得也後又遇周格非出守䖍州回得其非韓文¶
三十萹三萬餘言又縁兵火失之遂未能就其集近又¶
得本於語溪東藍彦上人乃與余昔於匡山所得别本¶
較之文字亦甚踈謬乃以韓文條理而正之然師之著¶
述不得其傳而散落多矣如天竺慈雲法師行狀曲記¶
長水暹勤二師碑誌行道舎利述匡山暹道者碑定祖¶
<pb:KR4d0031_WYG_022-3a>¶
圖序皆余自獲石刻而模傳之今揔以入藏正宗記定¶
祖圖與今文集䓁㑹計之纔得三十有餘萬其餘則蔑¶
然無聞矣如令舉所記謂有六十萬餘言者今則失其¶
半矣吁嗟惜哉今以令舉所撰行業記標之為巻首貴¶
在見乎師之世系嗣祖出世去留之迹竒莭偉行髙才¶
勝德邁世之風焉乃以輔教編上中下為前三巻以師¶
所著之文志在通㑹儒釋以誘士夫鏡本識心窮理見¶
性而寂其妬謗是非之聲也又以真諦無聖論綴于輔¶
<pb:KR4d0031_WYG_022-3b>¶
教編内壇經賛後以顯師之志在乎𢎞賛吾佛大聖人¶
無上勝妙幽逺淵曠之道不存乎文字語言其所謂教¶
外别傳之㫖殆見乎斯作矣故其賛末云示法非文字¶
故至人之宗尚乎黙傳也又曰聖人如春陶陶而發之¶
也至人如秋濯濯而成之也此謂終歸乎静黙焉故真¶
諦無聖論結云凡聖知覺者真諦之影響妄心之攀縁¶
耳然有志於外文字之學者覧此二説豈不少警於中¶
乎其輔教集舊本以累經鏤板故雖盛傳于世而文義¶
<pb:KR4d0031_WYG_022-4a>¶
脫謬約六十有餘處今皆以經書考正使覧者可以古¶
本參讀之則其踈謬可審矣今自論原而下至于賛辭¶
約為十二巻次前成一十五巻昔題名嘉祐集者是也¶
其非韓文昔自分三十章今約為三巻次前成一十八¶
巻又得古律及山逰倡和詩共一百二十四首分之為¶
二緫成二十巻題曰鐔津文集示不忘其本也然師常¶
自謂人生世間閒為苐一盖其自得閒中之趣故其所¶
為之詩雖不甚豊濃華麗而其風調髙古雅淡至其寫¶
<pb:KR4d0031_WYG_022-4b>¶
志舒懐有邁世凌雲之風亦可想見其人也觀師與月¶
公晦書自言余志在原教而行在孝論余詳考其書則¶
功在於原教非韓行在於書僧(即僧/也者)孝論徳在於志尚¶
逺公而題其影堂文道在於壇經贊真諦無聖論其文¶
之髙㧞勝邁絶出古今則見於武林山志故後叙謂因¶
風俗山川之勝欲抛擲其思力以收其景趣也乃作武¶
林山志然求世之知言審音者不亦難其人哉師自攜¶
書上謁天子卿相而下凡所見則止以正宗記輔教編¶
<pb:KR4d0031_WYG_022-5a>¶
而投之至於文忠公則特獻之新撰武林山志焉嗚呼¶
文忠公謂文章如精金美玉市有定價非人輕可以口¶
舌輕重之也其重讀徂徠集云待彼謗&KR0395;熄放此光芒¶
懸人生一世中長短無百年無窮在其後萬世在其前¶
得長多幾何得短未足憐惟彼不可為名聲文行然讒¶
誣不湏辯亦止百年間百年後生者憎愛不相縁公議¶
然後出自然見&KR0896;妍故師之於慶歴間始以文鳴道於¶
天下然當是時也宗儒束教輩是非之鋒謗罵之熖紛¶
<pb:KR4d0031_WYG_022-5b>¶
然而師終以是道發而著之為髙文至論乘風而殄之¶
蔑如也故後世學者有聞其風務其道而矚其文者若¶
脫㝠逰望北辰仰昭回也然兹姑以師之經世文章恢¶
𢎞輔賛吾如來至聖之教之道渉人間世而然也若其¶
自所履藴操守則瑩然若珠光玉采日精月華而不足¶
以方其温潤髙潔明浄也故令舉記其行業云師之所¶
以自得而樂諸已者盖不與於此中間雖以護法遭難¶
然其所謂珠光玉采日精月華者世雖見其有烟雲水¶
<pb:KR4d0031_WYG_022-6a>¶
火焚溺蔽虧之患而其光采精華固瑩如也故師之自¶
擕書西上獻之於天子事畢將東歸山林而大覺璉禪¶
師賦白雲謡以將師之行云白雲人間來不染飛埃色¶
遥爍大陽輝萬態情何極嗟嗟輕肥子見擬垂天翼圖¶
南誠有機去當六月息寧知絪緼采無心任吾適天宇¶
一何遼舒巻非留迹然則師之風貌聲容其所以出處¶
斷可見也矣紹興改元之四年甲寅重陽後一日書于¶
禦溪東郊草堂之北軒　　　　沙門　懐悟¶
<pb:KR4d0031_WYG_022-6b>¶
　　　又序¶
師自東來始居處無常晩居餘杭之佛曰山退老于靈¶
峯永安精舎然眎其迹雖或出處不定然其所履之道¶
髙妙幽逺而末路學者器近不能曉悟而師終亦不肯¶
少係其韻以撫循其機因而嘆曰吾安能圓鑿以就方¶
柄哉聞聖賢所謂得志則行其道否則行其言而已言¶
之行猶足為萬世法使天下後世學者識度脩明逺邪¶
見而游正途則奚必目擊而授之謂從已出耶因却闗¶
<pb:KR4d0031_WYG_022-7a>¶
著書以考正其祖宗所以來之之迹為十二巻輔教編¶
三巻又列定祖圖一面書成攜之京師因内翰王公素¶
獻之於仁宗皇帝又為書以先之上讀其書至臣固為¶
道不為名為法不為身歎愛乆之旌以明教大師之號¶
賜其書入藏書既送中書時魏國韓公琦覧之以示歐¶
陽文忠公修公以文章自任以師表天下又以護宗不¶
喜吾教及見其文乃謂魏公曰不意僧中有此郎也黎¶
明當一識之師聞因往見之文忠與語終日遂大稱賞¶
<pb:KR4d0031_WYG_022-7b>¶
其學贍道明由是師之聲德益振寰宇事竟遂買舟東¶
下終老于山林師雖古今内外之書無所不讀至於所¶
著書乃廣明外教皇極中庸之道安危治亂之略王覇¶
刑名賞罰之權而終導之歸於無為寂黙之道當世聞¶
人少見其比肩焉而痛以内教自律其身端以儉素誠¶
徳為宿歸之地而慕梁恵約之為人也其所藴至道淵¶
密然以其所學較其所為而未見少差焉所著書觀當¶
世士大夫不顧名實而是己非他也(謂以儒/而嫉佛)乃作輔教¶
<pb:KR4d0031_WYG_022-8a>¶
編學者亡孝背義循養其所欲也乃作孝論尚綺飾¶
辭者而不知道本也乃作壇經賛苟合自輕而不自¶
上以徳也乃題逺公影堂文志其所慕以風末世之¶
華侈也乃作山茨堂序因風俗山川之勝欲抛擲才¶
力以收其景趣也乃作武林山志其明聖賢出處之¶
際性命道徳之原典雅詳正汪洋浩渺尤為博贍總¶
號之為論原其如詩書序賛記傳表啓銘誌題述評¶
辯是是非非所謂太山之毫芒耳及後終於湖山而¶
<pb:KR4d0031_WYG_022-8b>¶
火化不壞者六物天下聞其風莫不東首而長想嗚¶
呼師雲行鳥飛於天地之間視萬乘之尊其勢霄壤¶
之遼也顧王公貴人雲泥之異也一旦以其所為之¶
書獻之天子為之動容天下靡然嚮風而使其乃¶
宗乃祖吾佛無上妙道明白於萬世而卒酬其抱¶
道輔教之志非其自信修誠之效歟後之學者讀¶
其書必有掩巻而三歎者也嗚呼師之道譽聲徳¶
旣甚超邁故後世學者或當在位道賛人主師表¶
<pb:KR4d0031_WYG_022-9a>¶
於天下後世者皆仰而慕之若天雲日星焉故有尋¶
遺風想遐迹瞻頌稱讃不已有若前所紀淨因大¶
覺璉禪師將師之白雲謡若江西洪覺範之禮¶
師之骨塔詩若南海楞伽山端介然吊師之古詩¶
凡百韻者西蜀住龍舒天柱山靜禪師遥慕師¶
之道譽聲徳而序賛者若靈源惟清禪師之跋¶
師二手帖而伸賛之者今皆筆之于此或詳或略¶
以備研覽而發季世佛學者之志操焉其淨因¶
<pb:KR4d0031_WYG_022-9b>¶
大覺璉禪師送師之白雲謡者已見前之後序¶
中此不煩録矣¶
　今旣以陳令舉所著之記為前叙舊得一叙不¶
　書名不知何人所作或云瑩道温觀其文藻美¶
　麗或近似之他輩不能為也而中間叙其為文之¶
　所以而不及流類不免隨為葺正之仍舊綴于¶
　集末云¶
　　　禮嵩禪師塔詩(三十一韻/)¶
<pb:KR4d0031_WYG_022-10a>¶
吾道比孔子譬如掌與拳展握故有異要之手則然晩¶
世苦陵夷講習失淵源君㸔投迹者紛紛䓁狂顚韓子¶
亦儒衣倔强稱時賢慿陵作詬語到死不少悛後世師¶
韓輩冗長猶可憐趨名不自信泛逐工詞言譁然皇祐¶
初飛聲閙喧闐田衣動成羣怒癭空自懸縮首不暇息¶
兀坐如蹲猿堂堂東山公才大德亦全齒牙生風雷筆¶
陣森戈鋋隠然湖海上長庚横曉天作書肆豪猛揮斥¶
莫敢前羣兒雖貎敬臆論已不專書成謁天子一日萬¶
<pb:KR4d0031_WYG_022-10b>¶
口傳坐令天下士欲見嗟無縁功成還山中笑語荅雲¶
烟我來不及見山水自明鮮入門寂無聲修竹空滿軒¶
永懐翛然姿骨目聳清堅僮奴豈知此住兹亦彌年指¶
余以石塔草棘北峯巔再拜不忍去聽此遶澗泉吁嗟¶
末運中那復斯人焉文章亦細事清苦非所便但愛公¶
所守逺拍諸祖肩遲遲哦公詩落日滿晴川願持折脚¶
鐺結茅西澗邉嵗時邏松檜來此掃頽磚¶
　　　　　　　　　　　　石門　惠洪作¶
<pb:KR4d0031_WYG_022-11a>¶
　　　吊明教嵩禪師詩凡一百韻(并引/)¶
　　建中靖國改元辛已冬十一月既望余抱逺公文¶
　　集自廬嶽而東圖入木錢唐布流天下乃特詣師¶
　　故居永安精舎之後嶺端䝉雪霜排榛莽於所藏¶
　　闍維不壊之五相舎利小石塔前恭備香羞茗燭¶
　　䓁作禮以供焉因抽鄙思爲五言古詩凡一百韻¶
　　長跪端想誠百其心粲若有對遂作南音稽然以¶
　　諷之庶不忘其本而聊爲攀慕悼之之誠也禪師¶
<pb:KR4d0031_WYG_022-11b>¶
　　平日有詩云異鄉風俗客不惡但欲南音來耳邊¶
　　余連與藤東西交徼最爲宻邇禪師遷寂在於熈¶
　　寧五年之夏余纔八嵗其實忝師里中之晩生所¶
　　作南音不得不爾苟不離正受庶其裁擇焉¶
覺城否復隍慧日書有食苟無明哲士曷以救顚仄緬¶
惟東山師降靈自天德申甫寧加諸奮身若匍匐吾法¶
傾不綱蒼黄莫之測詵詵排佛徒岩岩侍君側適操權¶
衡者兼領辭翰職率意務品藻庶形在&KR0008;埴唐書預之¶
<pb:KR4d0031_WYG_022-12a>¶
修韓語例増飾竊自比孔孟拒我過楊墨惜彼迷至言¶
曽之通皇極廢道專以人訐惡肆其力坑焚必有待伐¶
削豈容刻愚俗初易欺聖主終難惑當時禪講輩動類¶
百千億獨誰敢枝梧縮手俟徽纆唯師奮然作感憤形¶
諸色一言塗腦肝萬巻羅胷臆人爵猶唾遺𡨕鴻詎籠¶
得蠢蠢嗟東人遲遲别南國歴楚仍騁吳百城慕知識¶
義龍雲之天禪虎角而翼誅茒靈峰西殺簡仙源北著¶
書俲龍猛護法掌司直正宗序昭穆原教辯離即(謂儒/釋二)¶
<pb:KR4d0031_WYG_022-12b>¶
(教雖殊皆相/資而化物也)筆峰逈&KR1182;崒詞海彌湢㳁紛葩若輝散宏¶
麗尚典實匠媧補穹旻効禹導溝洫動成幾百巻經世¶
爲模則斯文千古雄斯義萬夫特㩀理從所征處戰無¶
弗克吾皇遇唐虞吾相遭禹稷抱書乃西獻乗時闢㐫¶
塞喜覧明光殿撫念加歎息賞其繫表才欝為天下式¶
謂嘗獵英雋忽此遺彀弋小避三公位髙慿四依軾慧¶
日昏復明禪經亂還緎智林久宜茂福田廣須植大信¶
過豚魚至仁周動植良可班諸藏尋即遵所敕(略去/五韻)飛¶
<pb:KR4d0031_WYG_022-13a>¶
章類席巻横議同鏡拭舂喉那補㸑樹口拑拱黙始知¶
猛陵翁(即師里名彼多/稱猛陵男子故)原筮無遺㥾金湯義存存涇渭¶
情湜湜(略去/二韻)既而謂東歸湖山夢還憶列户翠可染當¶
窓秀堪織風尚清散為僧年白駒逼孰貴秉燭逰鼓缶¶
歌日昃林逺争追隨宗雷苦凄惻禪誦心稍隙騷雅興¶
仍亟道行愈峻卓德聲轉輝赩(略去/七韻)宴坐居無塵遺偈¶
見敦飭大梅鼯䑕聲匪我相囚福(師臨終偈云不似大/梅老貪隨鼯䑕聲云)¶
奄然遂長往休徴難具仂明發鷲峰下闍維火初熄五¶
<pb:KR4d0031_WYG_022-13b>¶
相堅不化鮮柔光耀翌精如金出冶瑩如玉分切式旌¶
無妄犯奉法剛而㥶靈山衆咸覩望塵加渇醷尅竒冠¶
前修景仰動殊域王公發嘆嗟士庶増悃愊(略去/一韻)共收¶
鶴林骨合葬鷲山側(略去/三韻)澗猿徒自號書魚蠹誰蝕僧¶
史半十科工歌全九罭(略去/六韻)憶我來吳楚募師自岐嶷¶
獲記楞伽逰誦味喻鱠職(師有逰吾湟川燕嘉/亭及楞伽山寺記也)哲人既¶
云殂至道亦將踣已乎三十年臨弔徒深尅妙峰髙為¶
塔梵天廣成國(國或/作廙)萬物備蒸嘗五雲爭輔翊乾坤或¶
<pb:KR4d0031_WYG_022-14a>¶
幾息海山有時泐師其道與名勃然長觺觺¶
　　　　　　　　　　南海楞伽山　守端拜題¶
　　余研味其詩雖風調氣韻髙爽酋勁而中間凡用¶
　　事綴韻過於迂僻今略取其辭意簡雅超邁之句¶
　　次成七十三韻亦可見其才志向慕之誠至焉¶
　　　賛明教大師(并叙/)¶
　　始余讀嵩禪師輔教編愛其文落落有竒偉氣而¶
　　能發揮釋氏之道以諭夫當世名儒釋子之不知¶
<pb:KR4d0031_WYG_022-14b>¶
　　教本者俾之逹性命之奥見聖賢所以施教敷化¶
　　之心而不淪於是非相戰之地(中問叙繁/處皆略之)若夫統¶
　　之有宗而窮深及微則尚恐二家之學者或未易¶
　　曉其邊徼况能究其道而見其全乎及其示寂後¶
　　闍維而五物不灰然此雖師之糠粃而以殁故已¶
　　方見信於其徒則其所藴精粹要妙而不獲見知¶
　　於人者多矣嗚呼道之難傳也若是乎予甚悲之¶
　　其道雖能化當世名儒而不能盡化其徒故師殁¶
<pb:KR4d0031_WYG_022-15a>¶
　　後其眞風勝䡄不甚章章絢爛於世兹或希世之¶
　　才黄鍾之音不投於里耳小器哉予晩路末學不¶
　　遑洒掃于庭宇而覘望餘光徒臨風揮涕有胡不¶
　　萬年之歎也今採其遺芳稽首長想系之以賛云¶
藤山之東紫雲浮空爰有僧龍名配維嵩自脫襁褓居¶
仁由孝氷雪其躬律儀是傚逺覧髙翔逰吳暨梁道繼¶
佛祖欲隠彌彰適丁祗園謗燄四起縱筆成書盖不得¶
已既而擈滅曇花重榮嘉祐之間獨飛英聲帝澤屢霑¶
<pb:KR4d0031_WYG_022-15b>¶
公卿折莭咄嗟吾徒反肆鴃舌遂賦歸歟安於覆盂少¶
林食毒異䡄同途小智自賢所在成市頎然誰儔理固¶
宜爾太阿出匣斬蛟戮螭用之補履曽不如錐嗒焉云¶
逝遺迹莫繼凛乎真風永蠲氛翳嗟乎鯫生不克祗承¶
毎一念至氣填于膺竟何能為只益慚怍聊筆清芬式¶
告來學　　　　　　龍舒天柱山比丘修静拜賛¶
　　　題明教禪師手帖後(二首/)¶
吾佛大法盖世出世間千聖萬靈道德性命之本源源¶
<pb:KR4d0031_WYG_022-16a>¶
深本妙非思議可及其應縁揚化也當必資開士因王¶
臣之力啓物信而潔外魔開士出盖視法運之通塞决¶
與世致益不苟然也藤州明教大師嵩和尚其人歟妙¶
達𤣥宗博極世解出皇祐至和間見外黨有致吾法之¶
瘡疣者則曰予竊菩薩權為如來使辨而明之以度彼¶
惑俾歸正趣實所任職矣於是著為書奏聞於天子䝉¶
仁宗皇帝嘉賞勑入經藏班行天下於是魔雲廓而佛¶
日輝也和尚既建功德於教門其英聲茂實壯飾其曺¶
<pb:KR4d0031_WYG_022-16b>¶
稍藴知識舉知欽慕而比年法俯下衰人根鄙劣喜剃¶
染之便爭變形服竊入吾家紛情世塵濫厠僧倫者皆¶
是見聞思慮不脫里俗何髙德勝義之能講慕哉寳因¶
擇言上人當此時能竦所聞而矜所慕其賢於濫厠之¶
流者故可稱也雖久㳺禪林服業祖道而於𢎞教大士¶
知開導耳目起希冀之志也故在京師聞律僧有上世¶
與明教相厚善者乃訪問之彼為道前事且出此帖示¶
之擇言苦求得之珎收南來以示余若有異獲因語之¶
<pb:KR4d0031_WYG_022-17a>¶
曰汝企其人而重其遺跡以彼名耶實耶以名則於彼¶
外矣徒可資於談柄無益乎已以實則明教之至論可¶
考以發覆致逺者甚多汝宜尋而䆒之且想彼標致以¶
自勉激則終有益也矣年月日¶
　　　又帖¶
明教大師嵩和尚自稱藤州東山沙門乗夙悲誓出于¶
皇朝始以天下搢紳先生或未䆒我法大道之源而域¶
守所習跡佛教為夷狄之法而蔑視之至加毁滅謂無¶
<pb:KR4d0031_WYG_022-17b>¶
使混害中國周孔之道和尚惜彼循枝而遺根背源而¶
向派非徒謂暗乎此其學周孔之道也可得謂能自其¶
明而極其誠由其誠而盡其道以成天下大本大公包¶
博無外純全之妙神者耶由乎不自知所以不知人矣¶
和尚博極古今儒釋教道之本㑹通聖賢理事論議之¶
跡若振綱張網舉領提毬目分毛歛見者皆明義貫理¶
融感㑹神府乃知凡聖人所出之方所示之言特其教¶
之跡矣使知識之明者由此自返所以跡所以言者以¶
<pb:KR4d0031_WYG_022-18a>¶
内照之則靈宇廓然無内外無彼此豈華夷儒釋之可¶
辨耶乃著之書號輔教編以開諭搢紳先生之徒奏之¶
於天子上嘉歎之勑與班行而名卿鉅儒至如歐陽文¶
忠公諸豪覽其書莫不歎服敬而禮之復縁淺識講解¶
輩毁其宗門故撰正宗記定祖圖以辯其說亦奏上行¶
之既而還東吳示滅靈迹甚異具如傳記其墻岸法門¶
啓迪信路雖古髙僧之雄者不過爾耳禪人寳智得其¶
遺帖求䟦故援毫信手愧不能述其萬一也靈源叟書¶
<pb:KR4d0031_WYG_022-18b>¶
　　至聖至言回偏樹正皇天皇覺决淺賾深¶
　　大哉善哉福霑諸後重刋所䟽續繼斯云¶
　　　　　　　　　　　　　拾遺¶
宋明教大師鐔津集重刋䟽¶
　　夫明教大師乃是大乘菩薩知佛法有難於是乘¶
　　大願輪復生世間著書輔教者也昔宋之鉅儒搢¶
　　紳先生嘗評其文曰不惟空宗通亦乃文格髙斯¶
　　言是矣歐陽子云不意僧中有此郎耶當時排佛¶
<pb:KR4d0031_WYG_022-19a>¶
　　之心已廓然熄滅而無餘矣古今僧中之為文者¶
　　多而未嘗有出其右者所謂北斗以南一人而已¶
　　自昔兵變已來書板磨滅後之學者無所見聞為¶
　　可憂也兹欲重刻吳中所費繁夥於是綴䟽仰謁¶
　　羣賢同道學者覩兹勝事得無慨然賛助者乎¶
為因縁而出現世間咸宗鷲嶺發文章而黼黻聖諦惟¶
尚鐔津深窮萬法之原同入三乘之藏讀之可以開人¶
天之眼目統之可以掃儒釋之藩籬好書而不好此書¶
<pb:KR4d0031_WYG_022-19b>¶
孰謂好學明道而不明斯道豈曰明心欲重刻雲間益¶
廣傳于天下致永叔黎明之見名重一時遭仁宗天縱¶
之資功垂萬古羣賢既遇勝事當成洪武甲子春天台¶
松雨齋沙門　原旭　撰¶
右松雨老和尚為琦首座製䟽重刋宋明教大師文集¶
於雲間既已化行開至二十餘版矣適琦公疾作不克¶
成其事兹以天全叡首座愍邪法増盛發堅固志繼其¶
芳猷一日持此巻過余堅宻精舎命題于後余雖不敏¶
<pb:KR4d0031_WYG_022-20a>¶
覩此勝因不覺踴躍而喜此集湮没久矣若使竭力成¶
就大行于世正所謂掲慧日於中天耀昏衢於叔世者¶
也天全其勉之¶
永樂三年冬嘉興府僧綱司都綱天寧𢎞宗書¶
重刋鐔津文集後序¶
學有及物之功文為載道之器學而不能利乎物徒學¶
也文而不能衍乎道空文也若夫推其道發於文章肆¶
其學以援斯人宋明教嵩禪師其人歟嗟夫吾佛之教¶
<pb:KR4d0031_WYG_022-20b>¶
法心法也生靈同而有焉但為虛妄所蔽不能顯現汩¶
四生淪六趣何由得已哉而吾佛愍之以此心法隨器¶
而諭俾各得乎本有或者不仰恩懐德反生譏毁是則¶
自毁其心非毀其教法也教中所謂世智辨聦八難之¶
一且不信而毀又非虛妄所蔽若虛妄所蔽或能了妄¶
即真不信而毁則自昧其心自昧其心猶種之敗芽之¶
焦不復有發生之日矣得不尤可愍哉而明教性禀生¶
知能體佛意學則必欲援世非徒學也文則必在明道¶
<pb:KR4d0031_WYG_022-21a>¶
非空文也况是時天下學士宗韓氏以拒我故勸書原¶
教諸文不得不作焉學者総稡號鐔津文集斯文行世¶
眞救世明道之要術也可一日而無哉舊版湮没人皆¶
痛惜嘉禾天寧首座天全叡公乃東海慧眼𢎞辯禪師¶
之弟子施衣資重梓流行其亦明教之心也歟板既成¶
請叙其後䝉晩生讀其文集有不得執筆從㳺之歎今¶
獲厠名于後不亦大幸乎不亦大幸乎¶
永樂八年嵗在庚寅夏四月初吉¶
<pb:KR4d0031_WYG_022-21b>¶
浙江杭州府徑山禪寺住持沙門文琇¶
　¶
　¶
　¶
　¶
　¶
　¶
　鐔津集巻二十二¶
