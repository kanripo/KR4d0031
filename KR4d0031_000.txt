# -*- mode: mandoku-view; -*-
#+TITLE: 鐔津集
#+DATE: 2015-08-24 23:51:04.920914
#+PROPERTY: ID KR4d0031
#+PROPERTY: BASEEDITION WYG    
#+PROPERTY: JUAN 提要
<pb:KR4d0031_WYG_000-1a>¶
欽定四庫全書　　　　　集部三¶
　鐔津集　　　　　　　　别集類二(宋/)¶
　　提要¶
　　　　(臣/)等謹案鐔津集二十二巻宋釋契嵩撰契¶
　　　　嵩姓李氏字仲靈自號潜子藤州鐔津人七¶
　　　　嵗出家通經書章句肆意游覽慶厯間至杭¶
　　　　州樂其風土因居靈隠寺皇祐間入京師作¶
　　　　萬言書上之仁宗賜號明敎大師尋還山而¶
<pb:KR4d0031_WYG_000-1b>¶
　　　　卒契嵩深通内典鋭然以文章自任嘗作原¶
　　　　教孝論十餘篇明儒釋之一貫以與當時排¶
　　　　佛者抗又作非韓三十篇以力詆韓愈又作¶
　　　　論原四十篇以隂申其援儒入墨之㫖其説¶
　　　　大抵偏駁不可信而其筆力雄偉辨論蠭起¶
　　　　實能自成一家之言盖亦彼教中之健於文¶
　　　　者也是編為明𢎞治已未嘉興僧如巹之所¶
　　　　刋凡文十九巻詩二巻附他人所作序贊詩¶
<pb:KR4d0031_WYG_000-2a>¶
　　　　題䟽一巻巻首有陳舜俞所撰行業記稱契¶
　　　　嵩所著自定祖圖而下為嘉祐集治平集凡¶
　　　　百餘巻盖兼宗門語録言之此集僅載詩文¶
　　　　故止有此數王士禎居易録稱其詩多秀句¶
　　　　而云集止十三巻是所見篇帙更少不及此¶
　　　　本之完備矣乾隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 鐔津集引
<pb:KR4d0031_WYG_000-3a>¶
鐔津集引¶
吾佛以法付諸王臣盖欲久其傳也自商周流虹貫炎¶
漢夢金人西方大教於是乎東流真丹際遇金輪世主¶
會三教角立焉佛化行乎中國愈久益盛代有其人與¶
像季已還教門削弱日益薄矣盖人與世異故也豈佛¶
法有所損益乎逮宋仁廟時大士嵩禪師者出具爾正¶
眼觀乎人根未可則諭性命之道宜乎人天乗而質之¶
盖沿淺而及邃處故援六經百氏之說絶出至公之論¶
<pb:KR4d0031_WYG_000-3b>¶
合乎二教乃著是書曰輔教編獻之天子大賜與藏典¶
偕傳時韓丞相當國至公以史筆見稱之深也公卿詳¶
之而不眇忽也明乎大士受西聖之屬而應世與夫王¶
臣扶護宗乗者於其内攝外護而綿歴無窮孰能諒乎¶
今亦昭其馮有以也然𢎞治丁已吾寺為統禪講名僧¶
開士坐厦間而老蔽言于衆曰正法既沒像教陵夷有¶
若一絲懸九鼎乎嘅夫鐔津文集時所尚之誠輔教之¶
書也板將漫滅矣可欲復前人之大業用是重梓而廣¶
<pb:KR4d0031_WYG_000-4a>¶
傳其殆庶幾乎余槩而言之也卒未知其孰賢禾城之¶
東去一舎地有刹幢曰景徳寺業其中者璠瑩然其人¶
行道布徳士也雖混衆而不羣欲因間隙有請白于我¶
曰爾書圖刻也璠思與衆擎易舉一人何力之有哉曰¶
無貳爾心但行中捨罄已之有可使行檀而助之瑩然¶
心亦有所之也既有以為未備者以其語深難便初學¶
有得㸃句音釋亦或有助也於是往往視予意有所託¶
果然擬之而後言也嘻綆短者不可以汲深然河海不¶
<pb:KR4d0031_WYG_000-4b>¶
擇其細流故能就其深矣雖然第愧其審克之而未詳¶
則如之何勿思深惟天下之士世之著顯者皆英偉雄¶
傑之才負天下台輔之望盖明乎治世聖賢之道克輔¶
皇明之政治殷何暇眷彼佛乗允通經旨佛氏之徒悉¶
屏文字唯脩静慮若夫二氏之教有異乎而在道必然¶
也於其吐言持論不出乎情見動輙有礙焉得不為之¶
異若是語黙動静不墮落藝境圎融無礙而一趨於大¶
同豈不然乎令時尚竒騁異粘綴成編何太駸駸至于¶
<pb:KR4d0031_WYG_000-5a>¶
頗僻者無裨於教不若夫丕休哉余寔膚淺嘗讀壇□¶
得見大鑒遺意而知明教之心扶樹正宗功何懋焉於¶
是如巹繆承瑩然之志音釋句讀苟又差互不少者當¶
坐愚之無識舊板微有誤䖏則校也時有興聖徳海為¶
書而剞&KR1403;盡工猶夫佛印所謂印施有盡若書而刻之¶
則無盡巹也固願是書溥海流布日望君子韙之試一¶
披覽何惑結而不自解如轉丸耳盖使人人咸崇佛化¶
同厎于道也如是則隂翊皇度無窮焉大明𢎞治十二¶
<pb:KR4d0031_WYG_000-5b>¶
年四月八日蔤庵沙門嘉禾如巹引¶
#+PROPERTY: JUAN 鐔津明敎大師行業記
<pb:KR4d0031_WYG_000-6a>¶
鐔津明教大師行業記¶
宋熈寧五年六月初四日有大沙門明教大師示化于¶
杭州之靈隱寺世壽六十有六僧臘五十有三是月八¶
日以其法茶毗斂其骨得六根之不壊者三頂骨出舎¶
利紅白晶㓗状若大菽者三及常所持木數珠亦不壞¶
於是邦人僧士更相傳告駭歎頂禮越月四日合諸不¶
壞者葬于故居永安院之左其存也嘗與其交居士陳¶
舜俞極談死生之際而已屬其後事兹用不能無述也¶
<pb:KR4d0031_WYG_000-6b>¶
師諱契嵩字仲靈自號潜子藤州鐔津人姓李母鍾氏¶
七歲而出家十三得度落髮明年受具戒十九而遊方¶
下江湘陟衡廬首常戴觀音之像而誦其號日十萬聲¶
扵是世間經書章句不學而能得法於筠州洞山之聰¶
公慶厯間入吴中至錢唐樂其湖山始稅駕焉當是時¶
天下之士學為古文慕韓退之排佛而尊孔子東南有¶
章表民黄聱隅李泰伯尤為雄傑學者宗之仲靈獨居¶
作原教孝論十餘篇明儒釋之道一貫以抗其說諸君¶
<pb:KR4d0031_WYG_000-7a>¶
讀之既愛其文又畏其理之勝而莫之能奪也因與之¶
㳺遇士大夫之惡佛者仲靈無不懇懇為言之由是排¶
者浸止而後有好之甚者仲靈唱之也所居一室蕭然¶
無長物與人清談靡靡至於終日客非修㓗行誼之士¶
不可造也時貳卿郎公引年謝歸最為物外之友嘗欲¶
同游徑山有行色矣公亦風邑豪預焉冀其見仲靈而¶
有以尊養之仲靈知之不肯行使人謝公曰從吾所好¶
何必求富而執鞭哉凡其㓗清類如此皇祐間去居越¶
<pb:KR4d0031_WYG_000-7b>¶
之南衡山未幾罷歸復著禪宗定祖圖傳法正宗記仲¶
靈之作是書也慨然憫禪門之陵遲因大考經典以佛¶
後摩訶迦葉獨得大法眼藏為初祖推而下之至于達¶
磨為二十八祖皆宻相付囑不立文字謂之教外别傳¶
者居無何觀察李公謹得其書且欽其髙名奏賜紫方¶
袍仲靈嘗念幸生天子大臣護道達法之秊乃抱其書¶
以㳺京師府尹龍圖王仲儀果奏上之仁宗覽之詔付¶
傳法院編次以示襃寵仍賜明教之號仲靈再表辭不¶
<pb:KR4d0031_WYG_000-8a>¶
許朝中自韓丞相而下莫不延見而尊重之留居憫賢¶
寺不受請還東南已而浮圖之講解者惡其有别傳之¶
語而恥其所宗不在所謂二十八人者乃相與造説以¶
非之仲靈聞之攘袂切齒又益著書博引聖賢經論古¶
人集録為證幾至數萬言士有賢而好佛者往往詣而¶
訴其寃久之雖平生厚於仲靈者猶恨其不能與衆人¶
相忘於是非之間及其亡也三寸之舌所以論議是是¶
非非者卒與數物不壞以明之嗚呼使其與奪之不公¶
<pb:KR4d0031_WYG_000-8b>¶
辯説之不契乎道則何以臻此哉雖然仲靈之所以自¶
得而樂諸已者盖不預於此豈可為淺見寡聞者道耶¶
仲靈在東南最後宻學蔡君謨之帥杭也延置佛日山¶
禮甚厚居數年然言髙而行卓不少假學者人莫之能¶
從也有弟子曰慈愈洞清洞光所著書自定祖圖而下¶
謂之嘉祐集又有治平集凡百餘巻總六十有餘萬言¶
其甥沙門法燈克奉藏之以信後世云熈寧八年十二¶
月五日記尚書屯田貟外郎陳舜俞撰¶
