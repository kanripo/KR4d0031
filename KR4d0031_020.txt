# -*- mode: mandoku-view; -*-
#+TITLE: 鐔津集
#+DATE: 2015-08-24 23:51:05.275947
#+PROPERTY: ID KR4d0031
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0031_WYG_020-1a>¶
欽定四庫全書¶
　鐔津集巻二十　　　　　宋　釋契嵩　撰¶
　　古律詩共六十首¶
　　　三髙僧詩(并叙/)¶
　　唐僧皎然靈徹道標以道稱於吳越故諺美之曰¶
　　霅之晝能清秀越之澈如冰雪杭之標摩雲霄吾¶
　　聞風而慕其人因諺所謂遂為詩三章以廣其意¶
　　也¶
<pb:KR4d0031_WYG_020-1b>¶
　　　霅之晝能清秀¶
晝公文章清𣸪秀天與其能不可闘僧攻文什自古有¶
出㧞須尊晝為首造化雖移神不遷晝公作詩心亦然¶
上跨騷雅下沈宋俊思縱橫道自全禪伯修文(修或/揮字)豈¶
徒爾誘引人心通佛理搢紳先生魯公輩早躡清游慕¶
方外斯人已殁斯言在護法當應垂萬代¶
　　　越之澈如冰雪¶
澈公之清如冰雪髙僧筆墨與人别三十能詩名巳出¶
<pb:KR4d0031_WYG_020-2a>¶
名在詩流心在律不殊惠逺殊惠休皎然未合誰與儔¶
白雲蕭散何悠悠忽入闗中訪包李孤清難立衆所沮¶
到底無移中蜚語木秀於林風必摧澈公懐徳成禍胎¶
古人巳往不復歎為爾為詩遺後來¶
　　　杭之標摩雲霄¶
標師之髙摩雲霄在徳豈在於泬寥一庵嶺底寄幽獨¶
抗迹蕭然不入俗有時虛陟層崖眺不聞其語聞清嘯¶
當時陸羽事幽討曽入青雲預聞道取雨救旱驅神龍¶
<pb:KR4d0031_WYG_020-2b>¶
此與人間事豈同㝠機感異心之苗此公所以稱道標¶
　　　送章表民秘書¶
一日夫子來山陲來言去别將何之清塵舊尉亦皆至¶
(時周感/之同來)鮮車輕珮光陸離入門顧我顔色好林下把袂¶
相追隨笑傲恣肆意氣豪舉首不覺白日欹拂榻乃㽞¶
嵓宇宿紙衾蒲席誠可嗤不計豐約但適羙唯唯無語¶
相拒違是時春和二月半永夜耿耿輕寒微髙談交發¶
雅興合如瓶注泉争淋漓湏臾促席命言志直吐胷臆¶
<pb:KR4d0031_WYG_020-3a>¶
撝淳詞人心不同有如面平生各自有所為表民卒然¶
趨席端曰吾有志人不知末俗淺近烏足語含哺未吐¶
長嗟咨少從先生學經典不探枝葉窮根基帝王之道¶
斷可識殷盤周誥無復疑古今事業貴適用文意述作¶
湏有規豈類童稚空琢刻畫餅不能療朝饑十五孜孜¶
事文字磨礱筆硯精神罷長篇大軸浩無數慷慨但欲¶
扶政治前年補吏來浙右局務冗俗不可窺傾懐欲效¶
王覇略騏驥捕䑕非宜宜錢唐大府多達官品秩相較¶
<pb:KR4d0031_WYG_020-3b>¶
我最卑孟軻獨負浩然氣誰能斂袂長低眉丈夫所重¶
以道進青雲萬里湏自馳咄嗟顧我胡為者甘以門廕¶
為身資遂為謝病逺引去遽與簮組相差池膠西董生¶
苟可慕下帷克苦窮書詩閒居落莫多感激所感時政¶
生瑕疵賤臣抱莭私自效作書萬字投丹墀天閽深岩¶
在西北引領一望雲𩅰𩅰徳音畢竟不下報漫陳肝膽¶
空涕洟嗟嗟吾生時命謬不遇當時甘佚遺龍蛇之蟄¶
尺蠖屈萬物不時湏自怡我家田園在南國亦有溪山¶
<pb:KR4d0031_WYG_020-4a>¶
名武夷泉甘壤黑堪稼穡歸與老農事鎡基余與感之¶
聞此語精神飛動驚支頥深謀逺慮不可測滄溟無底¶
天無涯閶闔門前無限客摩肩踏足争前詞暖衣飽食¶
恣氣艶幾軰卓犖能如斯請君更前與君語何必輕沮¶
煩孜孜嘉榖冬收槿朝發衆物榮茂有疾遲不聞伊尹¶
五干湯堯舜之道方得施賢傑輕身重天下豈使汲汲¶
營其私况當夷狄侮中國蹂踐二鄙翻地皮將軍誅討¶
苦未尅百萬師老勞旌旗凶年樂嵗復間作風雨霜雪¶
<pb:KR4d0031_WYG_020-4b>¶
猶不時天子勤政不暇食亦待才能相補裨廟堂之上¶
有君子聦眀豈肯饒臯䕫執秉公道尊大匠裁度杞梓¶
寧参差愛君為人性踈達不以其教交相訾臨風明月¶
千里别祝詞豈憚傾肝脾俗人好毁寡樂善嘉名清莭¶
慎莫虧朝廷若問平津䇿賢良苐一非君誰¶
　　　古意(五首/)¶
風吹一㸃雲散漫為春雨洒余松栢林青葱枝可取持¶
此嵗寒操手中空楚楚幽谷無人來日暮意誰與¶
<pb:KR4d0031_WYG_020-5a>¶
　　　二¶
君莫笑支許寂寞非愚懵君莫輕嵇阮山林有清興人¶
生徒百嵗樂少憂還剰萬事漫短長無如使道勝爾非¶
傲世士髙蹈釣名稱但謝區中縁甘心棲石磴澄空白¶
日飛世事終無應不如省爾誠自言還自贈¶
　　　三¶
雲中見雙鳥髙飛掲日月毛羽賁文章翺翔異鷹鶻翛¶
然邈千里竟不顧林樾春風漫飄颺勁翮更超忽陌上¶
<pb:KR4d0031_WYG_020-5b>¶
逰俠子窺爾徒倉卒雖有金彈丸睥睨不敢發因知竒¶
異資自保長超越回視黄雀羣胡為戀塵𡋯¶
　　　四¶
堪笑浮雲髙凌虛翳日星(凌虛或/作扶揺)寧作蘭蕙幽草中自¶
芳馨自足乃天分未需爾虛靈掩翳之所惡胡為久亭¶
亭古來曠達士浪跡多晦暝山林惜長往藏用亦藏形¶
愚谷不可及窅然還自寧嗟余亦羡此岑寂養頽齡¶
　　　五¶
<pb:KR4d0031_WYG_020-6a>¶
窮品偶真叟授我一巻書深林值幽人遺我斧與鋤斧¶
鋤亦奚為教養材與蔬荒穢必須剪使之藹自如授書¶
欲胡為教爾心與軀學必先正己自治乃及餘此意有¶
嘉訓佩之未始除如何悠悠人自謬欲是渠相習成薄¶
俗尠德懐籧篨吾裁此俚語憑君為傳諸¶
　　　㳺龍山訪道士李仙師¶
日出野曠明肅然訪道生杳渺湖外去散誕雲邉行秋¶
髙天宇淨脫葉飛縱横乗風度林嶺轉覺衣屨輕時聞¶
<pb:KR4d0031_WYG_020-6b>¶
縹緲間㣲飈傳鶴聲知與仙家近逸思冷然清湏臾轉¶
幽谷紫府芝田平仙童走脚報松子來門迎接袂語且¶
笑所歡非俗情丹臉人未老道貌天己成開筵羅玉粒¶
盤餐饈紫英綢繆似交舊洒落懐抱傾薄暮忍云去徘¶
徊倚山楹欲有重尋約還憂變髙名¶
　　　感遇九首¶
海水晦夜清秋色涵蓬壺有叟雙龍公鐵網羅珊瑚風¶
雲浩容與悵恨何所圖欲問天上人可換明月無¶
<pb:KR4d0031_WYG_020-7a>¶
仙人白玉京去去何縹緲瓊樓十二層玲瓏汎雲表銀¶
湟月為波萬頃即池沼秋來宫殿光逗落人間曉空際¶
時澄明烟霞眇青鳥可見不可到所思空杳杳¶
悠哉揚執㦸識逺才絶竒初提草𤣥筆頗為人所嗤卓¶
卓孔孟道謝爾平嶮巇玉鑑含幽光千載方葳蕤寄語¶
曠懐士未達休嗟咨心期道自貴俗態勢焉隨青山保¶
長往白日貞可窺髙標謝松栢孤芳操弗移¶
天威不到處干戈動邉鄙將軍奮威猛英雄勢随起紛¶
<pb:KR4d0031_WYG_020-7b>¶
紛出榆闗肅肅秋色裏白馬冒黄雲清霜厲嚴㫖少壯¶
羽林兒務能莫多喜好武匪君心用兵不得已寄言飛¶
將軍妙略應無比志在報君恩豈為黄金死丈夫身許¶
國慷慨當如此寧教太史書輕笑魯連子¶
蒼茫天地間流光一何遽曽聞太古人未見曦輪駐才¶
沈崦嵫雲還上浮桑樹山色愁裡暝天形夢中曙安知¶
穆天子龍馬神為御萬里速乗風又向瑶䑓去超遥侣¶
神仙此理當何故不向堯年長永使人間住¶
<pb:KR4d0031_WYG_020-8a>¶
冠盖何處客凌雲意氣驕旦旦趨雙闕衝衝過渭橋金¶
珂雲外響畫燭月中燒縹緲行天路升騰在玉霄如何¶
區宇内頓與人間遥長拂羅裳去明光殿下朝一俯復¶
一仰榮多憂亦饒白髪領邉長朱顔鏡裏凋豈知松檜¶
下幽人長寂寥萬事淡無慮恣卧時長謡浩蕩天地間¶
孰問羲黄堯臨風一清嘯胡為王子喬¶
空虗澄逺煙霽色含秋景思君毎盤桓駐目千峰頂(駐/目)¶
(或作/獨往)明月初團圞可照美人影美人來不來雲霞渺林¶
<pb:KR4d0031_WYG_020-8b>¶
嶺¶
林栢地之靈草莽亦同茂願得區域中人心復純素蒼¶
梧㑹稽隂罔復有陵墓六合無知音青山有歸路人生¶
惜朱顔賢照長相顧昨夜露華䑓誰不怨秋暮¶
悠然嚴子陵逺大寥廓器故人貴為君白駒要不至耽¶
閑戀渌潭髙超弄芳餌青山汎白雲萬古寄髙意侯覇¶
不知道初亦嫌傲志何事卑王侯其心越天地因悲婁¶
護輩胡為附權勢流游絳灌間折莭蹁蹮例皇皇古皇¶
<pb:KR4d0031_WYG_020-9a>¶
道勞生自拘繫不如歸去來乗風拂長袂¶
　　　懐越中兼示山隂諸明士¶
厭見人境喧清游憶靈越東南千萬山浮青滿寥沉從¶
來鑑中景形勝人間絶月湛換鵝溪雲起藏書穴客子¶
若飄蓬遽與故人別尺素未及通芳草已云歇所悲行¶
路難俯仰損名莭鳴鴈欲東飛寄語謝明月¶
　　　早秋吟¶
山家昨夜房櫳冷梧桐一葉飄金井長天如水净藏雲¶
<pb:KR4d0031_WYG_020-9b>¶
明月含暉變秋景桂枝花拆風飄飄誰在髙樓吹玉簫¶
人間不見槎升漢天上將看鵲作橋年少征人在何處¶
白露霑衣未歸去海畔今無漂母家江南誰與王孫遇¶
徘徊月下空長吟吾徒自古難知音欲上髙䑓問明月¶
明月何不照人心¶
　　　羣賢宿山賦得暮雲嵓下宿¶
㣲風静林杪紅日下嵓阿明月出已滿白雲歸未多髙¶
應伴猿鶴深不暗松蘿若弗為霖去其如旱嵗何¶
<pb:KR4d0031_WYG_020-10a>¶
　　　浙江晩望¶
暮色㸔無際秋空水混天片帆飛鳥外新月落潮邉隔¶
越山形小吞吳地勢偏幾人來往老早晩渡頭船¶
　　　題徑山寺¶
翠㧞羣山外連天勢未休雲迷飛鳥道雨出古龍湫僧¶
在深雲定香和杳靄浮人間游不到臺殿自清秋¶
　　　郎侍郎致仕¶
平時獨髙謝道勝欲韜光白髪辭明主青山戀故郷藥¶
<pb:KR4d0031_WYG_020-10b>¶
畦容鶴到吟徑恐雲藏更愛禪林卧時來拂石牀¶
　　　山中早梅¶
亭亭映晩景皎皎出林端小圃連雲淡孤芳冒雪寒人¶
間殊未見物外最先看但欲方瓊玉寧將勝牡丹¶
　　　汎若耶溪¶
越水乘春泛船窓掩又開好山㳂岸去驟雨落花來岸¶
影樵人渡歌聲浣女回滄浪無限意日暮更悠哉¶
　　　書毛有章園亭¶
<pb:KR4d0031_WYG_020-11a>¶
愛此園林好重來花木滋㳺人醉不去幽鳥語無時烟¶
郭連芳草春湖泛渌池松篁非俗韻游子漫相期¶
　　　山亭晩春¶
山庭晩來静林石自巉嵒犬去吠人語花飛恣鳥衘晴¶
烟熏茂草煦日藹髙杉更喜團圓月清光下碧巖¶
　　　自贈¶
静坐還㸔竹閒行亦合樵道心應有在生事合無憀客¶
去清談少年來白髮饒漫將支遁筆閒且賦逍遥¶
<pb:KR4d0031_WYG_020-11b>¶
　　　夏日無雨¶
山中苦無雨日日望雲霓小暑𣸪大暑深溪成淺溪泉¶
枯連井底地熱亢蔬畦無以問天意空思水鳥啼(俗謂/水鳥)¶
(啼則天/下雨焉)¶
　　　嵗暮書懐¶
朔風適變寒曉日將含煦南國殊未還東山嵗云暮浮¶
生奄忽往芳顔安得駐寄謝人世間紛華尤可悟¶
　　　山中早行¶
<pb:KR4d0031_WYG_020-12a>¶
前山經夜雨獨往歩春泥天岸日將出田家雞更啼孤¶
烟行處起曠野望中低猶喜逢樵客相將過數溪¶
　　　湖上晩歸¶
人間薄游罷歸興尋舊隠春岸行未窮夕陽看欲盡嵐¶
光山際淡天影水邉近自憐幽趣真清吟更長引¶
　　　季春寄友生¶
湖上無烟晝人間寒食時隂晴春易變花月候難齊未¶
畏青蛙亂先愁紫蕨衰雲山向漸熱相訪勿應遲¶
<pb:KR4d0031_WYG_020-12b>¶
　　　寄懐泐潭山月禪師¶
聞道安禪處深蘿杳隔溪清猿定中發幽鳥坐邉栖雲¶
影朝晡别山峯逺近齊不知誰問法雪夜立江西¶
　　　送客還北闕道中作¶
北郭送陽子日斜歸舊居路泥侵曉潤晦月逼春餘桑¶
柘雨中緑人烟闗外踈依然見風俗歸興混樵漁¶
　　　次韻無訾赴承天再命¶
載命還髙讓知君所趣深青山當隠處白髪欲栖心更¶
<pb:KR4d0031_WYG_020-13a>¶
俟逢梅雨何妨過虎林潺湲合澗水六月足清音¶
　　　山舎晩歸¶
薄暮還精廬徐行無所並日入月還清山空水更静彷¶
彿聞踈鐘翛然在西嶺寄語髙世流來兹謝塵境¶
　　　讀書¶
讀書老何為更讀聊遮眼此意雖䓁閒髙情寄無限錯¶
磨千古心翻覆㡬忘飯不知白雲去春静山中晩¶
　　　送盧隠士歸廬山¶
<pb:KR4d0031_WYG_020-13b>¶
世事如循環是非終莫盡羡爾歸深山任他譏小隠黄¶
鵠舉已髙白雲去非近天籟歸寂寞何峰弄清軫¶
　　　還南屏山即事¶
嵗晩歸來石室寒松蘿岑寂自盤桓但知林下一年過¶
不見人間萬事難招隠有詩題石記解嘲無說與時看¶
此心已共空生合身似浮雲不必觀¶
　　　入石壁山¶
身似浮雲年似流人間擾攘只宜休老來已習青蘿子¶
<pb:KR4d0031_WYG_020-14a>¶
隠去應追白道猷直入亂山寧計路定看落葉始知秋¶
他時谷口人相遇莫問裁詩謝五侯¶
　　　山中自怡謝所知¶
萬事随宜勿强攀暫過朝市即歸山勞生未必浮名好¶
稱性應湏到處閒都似夢中休問影只堪吟裏更怡顔¶
襄陽道者寧知爾猿鶴蕭然石室間¶
　　　寄承天元老¶
清散年來事益閒不論林下與人間禪心至了非喧静¶
<pb:KR4d0031_WYG_020-14b>¶
黙客何妨更徃還竒石清軒増勝趣流泉碧座照衰顔¶
支形脫略時機甚應笑歸來别買山¶
　　　誡題(因事/)¶
髙吟逺矚倚雲梯往事經心盡可題道徳二萹徒自辯¶
是非一馬豈能齊暉山真玉傷驚火失水靈蛇畏在泥¶
寄語㝠鴻上天去凌雲羽翼莫思低¶
　　　元日¶
暗裏春催曙色明百雞迎曉報新聲宿寒尚在龍蛇蟄¶
<pb:KR4d0031_WYG_020-15a>¶
嵗厯初傳日月迎蓂葉四時今始發梅花一旦占先榮¶
山家也祝堯天夀漫學牛山報太平¶
　　　著書罷思南還復㑹客自番禺來因賦此詩¶
平昔著書今粗畢南還終欲隠羅浮初春况遇故郷子¶
終夜更誇滄海逰但貴羊城風物好豈辭梅嶺路歧脩¶
應湏相與葛洪輩抗迹山林送白頭¶
　　　冷泉獨賞寄冲晦上人¶
南風掠波溪水滿山中幽人來洗浣獨立溪傍清興欵¶
<pb:KR4d0031_WYG_020-15b>¶
更愛泉流芳草短平生幽討貴蕭散世道紛紜何足筭¶
人間五月夏雲煩相約歸來君莫緩¶
　　　遣興三絶¶
逸興應須傚皎然此生瀟洒老詩禪何妨剩得驚人句¶
詠徧江山一萬萹¶
吾道陵遲事事訛而今無計遏頽波徇人玩法成流俗¶
但泣金書柰爾何¶
去年聊駐江頭寺今寄林僧嵒下扃莫謂此身無定迹¶
<pb:KR4d0031_WYG_020-16a>¶
人生都類一浮萍¶
　　　書南山六和寺¶
青葱玉樹接溪岑䑓閣凌虗地布金行到白雲重疊處¶
水聲松韻淡人心¶
　　　寒食日雨中¶
漠漠行雲晴復隂野花垂濕晩沉沉㳺人莫怨天多雨¶
况在東臯春已深¶
　　　早起¶
<pb:KR4d0031_WYG_020-16b>¶
天窓月過星踈渺檐際𡨕分雲窈窕山家深處勿雞啼¶
時有寒鵶來報曉¶
　　　對喜鵲¶
静卧時驚鵲喜多湏㬰果有故人過山中明度還無事¶
問爾綿蠻更語麽¶
　　　寄晤冲晦¶
年老相看眼倍青念君詩思苦勞形人間更有無窮感¶
好把禪闗護性靈¶
<pb:KR4d0031_WYG_020-17a>¶
　　　洗筆¶
古人信文字字字從此出天下心不欺爾亦有隂隲濯¶
之遺孺子念兹未應失¶
　　　遊大慈山書晝上人壁¶
谷裏侵雲寺尋幽到深處春過寒花開人來啼鳥去豈¶
期草庵客日暮此相遇¶
　　　清溪¶
勿謂清溪清長如鏡初洗湏防苟容物汙爾清到底¶
<pb:KR4d0031_WYG_020-17b>¶
　¶
　¶
　¶
　¶
　¶
　¶
　¶
　潭津集巻二十¶
