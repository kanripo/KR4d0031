# -*- mode: mandoku-view; -*-
#+TITLE: 鐔津集
#+DATE: 2015-08-24 23:51:05.335465
#+PROPERTY: ID KR4d0031
#+PROPERTY: BASEEDITION WYG    
#+PROPERTY: JUAN 後叙
<pb:KR4d0031_WYG_023-1a>¶
鐔津集後叙¶
文道之所寓也離乎道而不合公論謂之文可乎宋明¶
教大師究最上乗佩傳法印為法亡軀不顧人或詆之¶
擠之未嘗色喪氣沮真可為一代師表也以文章自任¶
著書輔教僅數十萬言總曰鐔津集其議論抑揚也神¶
變雄偉如怒猊抉石金翅擘海非韓盧斥鷃可形象乎¶
哉其融㑹貫通也浩博汪洋如江海如溟渤非澗沚溝¶
渠可涯涘乎哉時大臣既敬服而讃誦之天子又褒寵¶
<pb:KR4d0031_WYG_023-1b>¶
而旌號之文不合公論能致此乎嘉禾蔤庵□禪師瑩¶
然璠講師愍其板失募同志縁兼傾已槖重梓流行俾¶
大師𢎞道之心千古不死也二師之勤可嘉可尚功既¶
命(源/)識嵗月于左嗚呼道固寓於文因其文而於心傳¶
之絶者續道之晦者明其誰乎興言至此自益顔汗𢎞¶
治十二年嵗次己未陽月初吉雲山廣源識¶
